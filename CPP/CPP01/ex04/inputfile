Begirada bat kalean, hitz itsusiren artean
Irrifarre konplize bat hitz joko basati bati
Nire izenik ez karteletan, nire izenik ez papeletan
Ta esan dezagun argi, ez zarela behar beste egiten ari
Ez esan baietz, ez esan baietz, ez esan baietz.

Legedi berriak idatziko ditut azaletan
Behintzat irakur ditzazun biluzten nauzunetan
Agintea ahalmen egiten dizunetan
Aurkituko nauzu hemen
Izango naiz kemen.

Ukitzen den gorputz oro, mintzen den bihotz oro da nirea
Ustelduko zaitut, libratzen zaituzten kartzeletan
Ustelduko zaitut, libratzen zaituzten kartzeletan
Amaitu da ehiza
Luzeegia da zure krimenen geriza.

Bizi nahi dut libre
Zure legen kontra
Zure usteen kontra.